# Oppgave i IT1901
Tenk deg at du skal lage et system for en gjeng på Studentersamfundet som har ansvar for booking av band.
I en forfase på utviklingsprosjektet har brukerhistoriene under blitt definert.
Historiene er nummerert, men nummereringen er kun for unik identifikasjon og angir ikke prioritet.


Bruk offentlig tilgjengelig informasjon fra Studentersamfundets websider for å få en
bedre forståelse av booking og oppgavene til gjengene som er involvert i booking av
band og i gjennomføring av konsert-arrangement.
Undervisningsassistent eller studentassistent for gruppen er produkteier.

## Brukerhistorier:

### Som arrangør av en konsert
 - [ ] skal jeg kunne se en liste med hvem som hjelper til med rigging og tekniske oppgaver under konserten.

### Som arrangør av konserter
 - [ ] ønsker jeg å få opp en totaloversikt over alle konserter på alle scener for et semester.

### Som bookingansvarlig
 - [ ] ønsker jeg å kunne få en oversikt over hvilke konserter som har vært innen en gitt sjanger, med informasjon om publikumsantall og scene for å vurdere kommende konserter innen sjangeren.
 - [ ] ønsker jeg å kunne se nøkkelinformasjon om et band, som popularitet i strømmetjenester, salgstall for album og tidligere konserter i Norge for å vurdere om bandet skal få tilbud om å bli booket.
 - [ ] så skal jeg kunne søke opp band som har spilt på en scene tidligere, og se nøkkelinformasjon om bandet og om tidligere konserter slik at jeg kan vurdere hvilke band som bør få tilbud om å bli booket.
 - [ ] skal jeg kunne sende tilbud til manager for et band på booking på en spesifikk dato og med en spesifikk pris. Tilbudet skal være godkjent av bookingsjef.

### Som bookingsjef
 - [ ] ønsker jeg å kunne få generert et forslag til billettpris som tar høyde for markedsinformasjon og faktiske kostnader, og få forslag til billettpris på scener med ulik størrelse slik at konserter går i økonomisk balanse.
 - [ ] så skal jeg å kunne se en rapport om konserter som viser publikumstall, kostnader og økonomisk resultat for alle konserter på en scene slik at jeg kan vurdere marked for band og sjangre.
 - [ ] skal jeg kunne få en oversikt over antall konsertdatoer booket, antall tilbud sendt og antall ledige datoer.
 - [ ] skal jeg kunne godkjenne eller avslå tilbud til band som er forberedt av bookingansvarlige.
 - [ ] skal jeg kunne se en oversikt over bookingtilbud som er sendt til band.

### Som lyd eller lystekniker
 - [ ] skal jeg kunne få opp en oversikt over konserter jeg skal jobbe med for å få oversikt.
